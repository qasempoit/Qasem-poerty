
<!DOCTYPE html>
<html lang="ar" dir="rtl">
<head>
    <meta charset="UTF-8">
    <title>وجبة كلام - قاسم الحويطات</title>
    <style>
        body {
            font-family: 'Arial', sans-serif;
            background-color: #fdf6ee;
            color: #4b3e2e;
            padding: 40px;
            line-height: 2;
        }
        a {
            text-decoration: none;
            color: #8b6f47;
            font-weight: bold;
        }
    </style>
</head>
<body>
    <a href="index.html">الرجوع للرئيسية</a>
    <h2>وجبة كلام</h2>
    <p>
    قبل وقت اللقا جيت ومعي وجبة كلامٍ حار<br>
    محضّرها على ذوقي لاجل قلبك يجرّبها<br><br>
    واحس انها بدت تبرد وانا زايد عليها النّار<br>
    اخاف النّار تحرقني الى من جيت اقلّبها<br><br>
    تأخّرتي عن الموعد وانا قاعد مع الأعذار<br>
    نحاول ننعش الساعة قبل ما يموت عقربها<br><br>
    وانا من كثر ما تقلقني الغيبه بديت انهار<br>
    اصبّر نفسي بنفسي واطمنّها والاعبها<br><br>
    معك ما كنت متأني ولا كنت احسب الاخطار<br>
    ولا افكر سوى بلحظة لقانا كيف اقرّبها<br><br>
    بكى من غيبتك كرسي ونافورة وسور ودار<br>
    وأزهار الحديقة والنسيم اللي يداعبها<br><br>
    تعالي لا تخافي الحب انا ابن الغرام البار<br>
    لو انها فيك ما طابت حياتي كيف اطيب بها<br><br>
    تعالي للشجاع اللي تهاجم عقله الافكار<br>
    قضى عمره وهو واقف على شانك يحاربها<br><br>
    تعالي واوعدك باني ما اسوي للعتب تكرار<br>
    مدام المخطيه عيونك انا مجنون اعاتبها<br><br>
    تعالي واتركي سرّك وقلبي بير للأسرار<br>
    يموت وينتهي حلمه ولا فكّر يسرّبها<br><br>
    تعالي في دروب الحب نمشي خطوتين قصار<br>
    وامانة لا تخلي الشك يمشي في مساربها<br><br>
    تعالي للمكان اللي مشينا به كذا مشوار<br>
    نجدد ذكريات الحب ونجدد تجاربها<br><br>
    تعالي نستغل الوقت قبل يطير فالأعمار<br>
    مدام ان للزمن فرصة وحيدة لا نخربّها<br><br>
    تعالي دام هالدنيا قصيرة والزمن دوّار<br>
    يا نسرف في مشاعرنا يا نبعد عن مضاربها<br><br>
    تعالي قبل شمس الصبح تخفينا عن الانظار<br>
    وتتلاشى الطموحات الكبيرة عند صاحبها<br><br>
    ما مدام ان الامل موجود لا نفكّر ولا نحتار<br>
    تعالي ندعم البسمات ونشجّع مواهبها<br><br>
    واذا ودّك تخلّيني تعالي للوداع الحار<br>
    مجهّز للفراق ابيات قبل شهور كاتبها<br>
    </p>
</body>
</html>


<!DOCTYPE html>
<html lang="ar" dir="rtl">
<head>
    <meta charset="UTF-8">
    <title>وجبة كلام - قاسم الحويطات</title>
    <link rel="stylesheet" href="style.css">
</head>
<body>
    <div class="poem">
        <h1>وجبة كلام</h1>
        <p>قبل وقت اللقا جيت ومعي وجبة كلامٍ حار<br>
        محضّرها على ذوقي لاجل قلبك يجرّبها<br>
        واحس انها بدت تبرد وانا زايد عليها النّار<br>
        اخاف النّار تحرقني الى من جيت اقلّبها<br>
        تأخّرتي عن الموعد وانا قاعد مع الأعذار<br>
        نحاول ننعش الساعة قبل ما يموت عقربها<br>
        وانا من كثر ما تقلقني الغيبه بديت انهار<br>
        اصبّر نفسي بنفسي واطمنّها والاعبها<br>
        معك ما كنت متأني ولا كنت احسب الاخطار<br>
        ولا افكر سوى بلحظة لقانا كيف اقرّبها<br>
        بكى من غيبتك كرسي ونافورة وسور ودار<br>
        وأزهار الحديقة والنسيم اللي يداعبها<br>
        تعالي لا تخافي الحب انا ابن الغرام البار<br>
        لو انها فيك ما طابت حياتي كيف اطيب بها<br>
        تعالي للشجاع اللي تهاجم عقله الافكار<br>
        قضى عمره وهو واقف على شانك يحاربها<br>
        تعالي واوعدك باني ما اسوي للعتب تكرار<br>
        مدام المخطيه عيونك انا مجنون اعاتبها<br>
        تعالي واتركي سرّك وقلبي بير للأسرار<br>
        يموت وينتهي حلمه ولا فكّر يسرّبها<br>
        تعالي في دروب الحب نمشي خطوتين قصار<br>
        وامانة لا تخلي الشك يمشي في مساربها<br>
        تعالي للمكان اللي مشينا به كذا مشوار<br>
        نجدد ذكريات الحب ونجدد تجاربها<br>
        تعالي نستغل الوقت قبل يطير فالأعمار<br>
        مدام ان للزمن فرصة وحيدة لا نخربّها<br>
        تعالي دام هالدنيا قصيرة والزمن دوّار<br>
        يا نسرف في مشاعرنا يا نبعد عن مضاربها<br>
        تعالي قبل شمس الصبح تخفينا عن الانظار<br>
        وتتلاشى الطموحات الكبيرة عند صاحبها<br>
        ما مدام ان الامل موجود لا نفكّر ولا نحتار<br>
        تعالي ندعم البسمات ونشجّع مواهبها<br>
        واذا ودّك تخلّيني تعالي للوداع الحار<br>
        مجهّز للفراق ابيات قبل شهور كاتبها</p>

        <button onclick="likePoem()" style="margin-top: 20px;">❤️ أعجبني</button>
        <p id="like-count">0 إعجابات</p>
        
        <script>
            function likePoem() {
                let count = localStorage.getItem(location.pathname) || 0;
                count++;
                localStorage.setItem(location.pathname, count);
                document.getElementById('like-count').innerText = `${count} إعجابات`;
            }
            window.onload = function() {
                let count = localStorage.getItem(location.pathname) || 0;
                document.getElementById('like-count').innerText = `${count} إعجابات`;
            };
        </script>

        <script src="https://utteranc.es/client.js"
                repo="qasempoit/Qasem-poetry"
                issue-term="pathname"
                theme="github-light"
                crossorigin="anonymous"
                async>
        </script>
    </div>
</body>
</html>
